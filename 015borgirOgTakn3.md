## Borgir og tákn. 3

Maður sem ferðast og þekkir ekki enn borgina sem bíður eftir honum á leiðinni, spyr sig hvernig muni höllin vera, kastalinn, myllan, leikhúsið, markaðurinn. Í hverri borg í ríkinu er hver bygging öðruvísi og útbúin á annan máta: en um leið og hinn ókunnugi kemur til ókunnu borgarinnar og horfir inn í þennan aragrúa af pagóðum/musterum og kvistherbergjum og hlöðum, þræðandi skurði, garða og ruslahauga, gerir strax greinarmun á hvar eru hallir prinsanna, musteri æðstuprestanna, kráin, fangelsið, fátækrahverfið. Svona - segir einhver - staðfestist tilgátan að hver maður beri í huga sér borg gerða aðeins úr mismun, borg án ímyndar og forms, og einstakar borgir fylla hana síðan upp.
Zó er ekki svona. Á hverjum stað í þessarri borg gætirðu einhverju sinni sofið, útbúið verkfæri, eldað, safnað gullpeningum, háttað, drottnað, selt, spurt völvur. Sérhvert pýramídaþak gæti hýst holdsveikrahæli eða kvennabúr/ódalísk baðhús. Ferðalangurinn flakkar um og hefur ekkert nema efasemdir, hann getur ekki greint í sundur staði í borginni, jafnvel þeir staðir sem hann hefur greint í sundur blandast í huga hans. Hann ályktar þetta: ef tilvist í öllum þínum andartökum er sú sama, er borgin Zó staður ódeilanlegrar tilvistar. En af hverju þá borgin? Hvaða lína skilur að það sem er utan við hana og það sem er inni, gný hjólanna frá ýlfri úlfanna?