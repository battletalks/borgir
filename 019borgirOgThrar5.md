## Borgir og þrár. 5

Þaðan, eftur sex daga og sjö nætur, kemur maður til Zóbeiðar, hvítrar borgar, vel opinni fyrir tunglskini, með götum sem vinda sig um sig sjálfar eins og hnykill. Þetta segja þeir um grunn hennar: menn af mismunandi þjóðernum dreymdi sama drauminn, þeir sáu konu hlaupa um nótt um ókunnuga borg, aftanfrá, með sítt hár, og hún var ber. Þeim dreymdi að þeir eltu hana. Þeir snerustu og snerust og týndu henni. Eftir drauminn fóru þeir að leita þessarrar borgar; þeir fundu hana ekki en þeir fundu hvorn annan; þeir ákváðu að byggja borgina úr draumnum. Við lagningu gatnanna endurgerði hver sinn eltingaleik; að þeim punkti þar sem þeir höfðu tapað spori flóttamannsins þar sem þeir röðuðu rými og veggjum öðruvísi en í draumnum svo hún gæti ekki sloppið aftur.

Þetta var borgin Zóbeiða sem þeir reistu bíðandi eftir því að eina nótt myndi senan endurtaka sig. Enginn þeirra, hvorki í svefni né vöku , sá aftur konuna. Götur borgarinnar voru þær sem þeir fóru til vinnu alla daga, án tengingar við hinn uppdreymda eltingarleik. Sem ennfremur hafði þegar gleymst með tímanum.

Nýjir menn komu frá öðrum löndum, hafandi haft sama draum og þeir, og í borginni Zóbeiðu þekktu þeir aftur eitthvað af götunum úr draumnum og þeir breyttu bogagöngum og stigum til að líkjast sem mest vegi eltu konunnar svo að á þeim stað sem hún hafði horfið var engin undankomuleið.

Þeir fyrstu sem koma þangað geta ekki skilið hvað hefur dregið þetta fólk til Zóbeiðar, í þessa ljótu borg, þessa gildru.