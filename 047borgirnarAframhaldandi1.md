## Borgirnar áframhaldandi. 1

Borgin Leónía endurgerir sjálfa sig alla daga: á hverjum morgni vaknar íbúafjöldinn í ferskum lökum, þeir þvo sér með sápu nýtekinni úr umbúðunum, klæðast nýjum fötum, draga fram úr fullkomustu ísskápum óopnaðar blikkdósir, hlustandi á nýjustu vísurnar úr nýjustu gerð af útvörpum.

Á gangstéttunum, ofan í óaðfinnanlegum plastpokum, bíða leifar Leóníu gærdagsins ruslabílsins. Ekki aðeins kreistar túbur af tannkremi, sprungnum ljósaperum, dagblöðum, ílátum, umbúðum heldur einnig vatnshiturum, alfræðibókum, píanóum, postulínssettum: umfram þá hluti sem daglega eru framleiddir seldir keyptir, mælist velmegun Leóníu í þeim sem hlutum sem daglega er fleygt til þess að rýma til fyrir því nýja. Maður spyr sig hvort sanna ástríða Leóníu sé virkilega að njóta nýrra og mismunandi hluta eða heldur að henda burt, fjarlægja sig frá, hreinsa sig af endurteknum óhreinindum. Rétt er það að sorphirðumönnum er tekið eins og englum, og þeirra verkefnið að fjarlægja leifar tilveru gærdagsins er umvafið þögulli virðingu, eins og helgiathöfn sem blæs mann af hollustu, eða kannski bara af því að um leið og dótinu er kastað burt vill enginn þurfa að hugsa um það framar.

Hvert ruslakarlarnir flytja daglega hlaðninginn spyr sig enginn: út fyrir borgina, vissulega: en á hverju ári vex borgin og ruslahaugarnir þurfa að hörfa lengra; umfang flæðisins eykst og hrúgurnar vaxa, þær lagskiptast, þær breiða úr sér yfir stærra flæmi. Þar að auki eykst list Leóníu í að framleiða ný efni, og þá eykst gæði ruslsins, það stenst tímann, veðrin, gerjun og bruna. Þeir eru virki af óeyðandi afgangar allt í kringum Leóníu, vakir yfir hverri hlið eins og fjallgarðar.

Afleiðingarnar eru þessar: þeim mun meira sem Leónía hendir frá sér, þeim mun meira safnast upp; hreistur fortíðar hennar eru soðin við hana í brynju sem ekki er hægt að taka af; endurnýjandi sig daglega varðveitir borgin sig í sínu eina vissa formi: það úr rusli gærdagsins sem hleðst upp á rusl fyrradagsins og alla hennar daga og ár og áratugi.

Rusl Leóníu ræðst smám saman inn í heiminn, ef feyknarstórum haugunum væri ekki ýtt frá ytri brúninni haugum annarra borga sem einnig ýttu fjöllum af úrgangi á undan sér. Kannski allur heimurinn, handan landamæra Leóníu, sé þakinn gígum af rusli, allir með í miðjunni stórborg í stöðugu gosi. Landamæri annarra fjarlægra borga og óvinaborga eru sýktir múrar þar sem brak beggja styður hvor aðra, mætist, blandast.

Þeim mun meira sem hún vex, þeim mun meira vakir yfir hættan á skriðu: aðeins blikkdós, gamalt dekk, tóm flaska rúllar í átt að Leóníu, og flóð myndast af ósamstæðum skóm, dagatöl liðinna ára, uppþornuð blóm setur borgina á kaf í eigin fortíð sem hún hafði án árangurs reynt að afneita, blandað fortíð nærliggjandi borga, loksins hreinar: hamfarir munu ryðja burt ógeðslegum fjallgarðinum, eyða hverri ögn af stórborg sem alltaf var klædd í ný föt. Þeir eru þegar tilbúnir í nágrannaborgunum að rúlla völturunum til að fletja jarðveginn, teygja sig á ný svæði, stækka sig, færa ruslahaugana enn lengra út.