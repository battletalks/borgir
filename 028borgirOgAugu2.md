## Borgir og augu. 2

Það er skap áhorfandans sem gefur borginni Zemrúði form sitt. Ef þú ferð um flautandi, með fett nefið á bakvið flautið, muntu þekkja hana í að ofan: gluggasyllur, blaktandi gluggatjöld, brunnar. Ef þú gengur um hana með hangandi höfði með neglurnar grafnar í lófana, mun augnaráð þitt flækjast við jörðina, ræsin, ræsisopin, hreistur, ruslapappír. Þú getur ekki sagt að eitt sjónarhorn borgarinnar sé raunverulegra en annað, en frá Zemrúði efri heyrirðu mest talað af þeim sem muna eftir henni er þeir sukku niður í Zemrúði neðri, fylgjandi daglega sömu veglengjum og finnandi aftur að kvöldi vonda skapið(betra orð) frá deginum áður storknað utan á veggræturnar.

Fyrir öllum, fyrr eða síðar kemur sá dagur að við lækkum augnarráðið eftir afrennslunum og getum ekki lengur slitið það frá gangstéttinni. Andhverfan er ekki ómöguleg, en hún er sjaldgæf: svo við höldum áfram að ganga um götur Zemrúðar með augun sem núna grafa sig ofan í kjallara, í húsgrunna, í brunna.