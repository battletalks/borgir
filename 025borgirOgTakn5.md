## Borgir og tákn. 5

Enginn veit betur en þú, vitri Kublai, að maður má aldrei rugla borg saman við orðin sem lýsa henni.

Og þó eru á milli annars og hins tengsl. Ef ég lýsi fyrir þér Ólivíu, borg ríkri af framleiðni og fé, til að tákna velmegun hennar hef ég ekki aðra mælieiningu en að tala um flúraðar hallir með skreyttum púðum í bogadregnum gluggum; handan sólkýla veranda er þeytivinda af vatni sem vökvar lóðir þar sem hvítur páfugl breiðir úr stélinu. En frá þessum orðum skilurðu samstundis hvernig Ólivía er vafin í sót- og fituskýi sem læsir sig í húsin; sem í mannmergð gatnanna, vagnarnir brjóta sér leið með að kremja vegfarendur upp við veggina. Ef ég þarf að segja þér af iðni íbúanna, tala ég um hnakkaverslanir ilmandi af leðri, um konur sem slúðra á meðan þær vefa bastteppi, um mishæða skurði sem fossa og hreyfa arma myllanna.: en ímyndin sem þessi orð vekja í upplýstri vitund þinni eru tilburðir sem fylgja snældunni(mandrino?) gegnt tönnunum í rennibekknum endurtekið af þúsundum handa þúsund sinnum á tíma ákveðnum fyrir hverja vakt. Ef ég þarf að útskýra fyrir þér hvernig andi Ólivíu leitast eftir frjálsu lífi og fágaðri siðmenningu, mun ég segja þér af dömum sem sigla, syngjandi að nóttu á upplýstum kanóumá milli bakka græns óss; en það er bara til þess að minna þig á útjaðrana þar sem á hverju kvöldi fara frá borði menn og konur eins og raðir af svefngenglum, það er alltaf einhver sem í myrkrinu springur úr hlátri, opnar þar flóðgáttir brandara og kaldhæðni.

Þetta veistu kannski ekki: til þess að tala um Ólivíu gæti ég ekki haft önnur orð. Ef það væri í raun Ólivía með bogadregna glugga og páfugla, hnakkasmiðum og teppavefurum og kanóum og ósum, þá væri hún voðalegt svartamyrkur af flugum, og til þess að lýsa því þyrfti ég að vekja til lífs myndlíkingar um sót, brak í hjólum, um endurteknar hreyfingar, um kaldhæðni. Lygin er aldrei í orðunum, hún er í hlutunum.