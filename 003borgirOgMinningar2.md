## Borgir og minningar. 2

Maður sem ríður yfir villt svæði mun fá þrá eftir borg. Að lokum kemst hann til Isidora, borgar þar sem byggingarnar hafa hringstiga lagða hringdum skeljum, þar sem þeir framleiða eftir kúnstarinnar reglum sjónauka og víólur, þar sem utanbæjarmaður sem getur ekki gert upp á milli tveggja kvenna mun alltaf finna þá þriðju, þar sem hanaslagir leggjast í að verða blóðugar riskingar á milli þeirra sem veðja. Um alla þessa hluti hugsaði hann þegar hann þráði borg. Isidora er þar af leiðandi borg drauma þinna: með einum mun. Hin dreymda borg innihélt hann ungan; í Isidora kom hann á gamals aldri. Á torginu er veggur þar sem þeir gömlu sitja og horfa á þá ungu ganga hjá; hann situr í röð með þeim. Þrárnar eru þegar orðnar minningar.
