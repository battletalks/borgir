## Borgir og himininn. 5

Af slíkri list var Andría byggð, að hver hennar gata fylgir sporbaug plánetu og byggingarnar og staðir til félagslífs endurtaka reglu stjörnumerkjanna og staðsetningu björtustu stjarna: Antares, Alferats, Steingeit, Sefeius. Dagatal borgarinnar er þannig skipulagt að störfum og skrifstofum og athöfnum er komið fyrir á korti sem svarar til himnafestunnar á þeirri dagsetningu: þannig endurspegla dagarnir á jörðinni og næturnar á himnunum hvort annað.

Þó því sé stjórnað vandlega, gengur lífið í borginni rólega fyrir sig eins og hreyfingar himintunglanna og tekur upp þörf fyrir fyrirbæri sem ekki eru háð duttlungum mannanna. Um íbúa Andríu, þegar ég lofaði framleiðni þeirra og hugarró, varð ég að lýsa því yfir: - Ég skil vel hvernig þið, finnandi ykkur sem hluta af óbreytanlegum himni, gír í nákvæmu klukkuverki, gætið ykkar á að koma ekki með inn í borgina ykkar og ykkar siði lítilsháttar breytingar. Andría er eina borgin sem ég þekki sem best er að sé óbreytt með tímanum.

Þau litu hvort á annað hissa. - En af hverju? Og hver hefur sagt það? - Og þau leiddu mig að heimsækja hangandi götu nýopnaða yfir bambusskógi, skuggaleikhús í byggingu á þeim stað sem hundageymsla sýslunnar, sem hafði verið flutt á skála gamla einangrunarhælisins, sem var lagt af þegar þeir síðustu voru læknaðir af plágunni, og - nýlega vígð - höfn, stytta af Talesi, rennibraut.

-Og þessi nýlunda truflar ekki himneska hrynjandi borgarinnar ykkar? - spurði ég.

-Svo fullkomin er svörun borgarinnar okkar og himnanna, - svöruðu þau, - að allar breytingar í Andríu felur í sér eitthvað nýtt á meðal stjarnanna-. Stjörnufræðingarnir skoða með sjónaukum eftir hverja breytingu sem á sér stað í Andríu, og greina frá sprengingu á hvítum dverg, eða flutning frá appelsínugulum til guls á fjarlægum punti á himninum, víkkun stjörnuþoku, spírall á Vetrarbrautinni beygist. Hver breyting felur í sér keðju af öðrum breytingum, jafnt í Andríu sem og stjörnunum: borgin og himnarnir eru aldrei eins.

Af karakter íbúa Andríu er þess virði að minnast á tvennar dyggðir: sjálfsöryggið og varúðin. Sannfærðir um að hver nýlunda í borginni hafi áhrif á munstur himinsins, fyrir hverja ákvörðun reikna þeir með áhættum og ávinning fyrir sig og að sama skapi fyrir borgina og alla heima.