## Borgir og augu. 3

Eftir að hafa gengið sjö daga í gegnum skóglendi, tekst þeim sem kemur til Básí ekki að sjá hana og er þó kominn. Fíngerðar súlurnar sem standa upp úr jörðinni í mikilli fjarlægð hver frá annarri og týnast yfir skýjunum halda uppi borginni.

Þú klifrar þær með stigum. Á jörðinni sýna íbúarnir sig sjaldan: hafandi allt sem þeir þurfa þar uppi og vilja helst ekki koma niður. Ekkert í borginni snertir jörðina nema langir flemengóleggirnir sem hún hvílir á, og á heiðkýrum dögum, götóttur skuggi og hyrndur sem teiknar á skógarbotninn.

Þrjár tilgátur eru til um tilvist íbúa Básí: að þeir hatist við jörðina; að þeir virði hana svo mikið að þeir forðist alla snertingu við hana; að þeir elski hana eins og hún var áður en þeir urðu til og með kíkjum og sjónaukum miðuðum niður þreytist þeir ekki á virða hana fyrir sér, lauf fyrir lauf, stein fyrir stein, maur fyrir maur, veltandi fyrir sér af aðdáun eigin fjarvist.