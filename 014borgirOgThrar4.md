## Borgir og þrár. 4

Í miðborg Fedóru, grásteinsstórborg, stendur höll úr málmi með kristalskúlu í hverju herbergi. Horfandi í hverja kúlu sér maður bláa borg, fyrirmynd annarrar Fedóru. Þetta eru formin sem borgin hefði getað tekið ef hún hefði ekki, af einhverjum ástæðum, orðið eins og við sjáum hana í dag. Á hverju tímaskeiði er einhver, horfandi á Fedóru sem var, sem hafði ímyndað sér leið til að gera hana að kjörinni borg, en á meðan hann byggði fyrirmyndina var Fedóra þá þegar ekki lengur það sem hún hafði verið áður, og það sem þar til í gær hafði verið möguleg framtíð hennar var nú bara orðið leikfang í kristalskúlu.
Kúlnahöllin er nú orðin safn Fedóru: hver íbúi heimsækir, velur þá borg sem svarar til hans þráa, veltir henni fyrir sér, ímyndandi sér að spegla sig í medúsutjörninni sem þurfti að safna vatninu fyrir skurðinn (ef hann hafði ekki þornað upp), að ganga upp á hæðina eftir vegi sem var lagður fyrir fíla (núna bannaðir í borginni), að renna sér eftir snigilslöguðum bænaturninum (sem finnur ekki lengur grunninn sem hann stendur á).
Á korti þíns ríkis, ó mikli Khan, þarf að finna stað fyrir bæði hina stóru Fedóru úr steini og hinar litlu Fedórur í kristalskúlunum. Ekki af því að þær sér báðar jafn raunverulegar, heldur af því að þær eru allar ímyndanir. Ein nær yfir það sem er samþykkt sem nauðsynlegt þegar það er það samt ekki. hinar sem það sem er ímyndað sem mögulegt og andartaki síðar er það ekki lengur.