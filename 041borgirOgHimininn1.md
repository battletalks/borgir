## Borgir og himininn. 1

Í Júdossíu sem breiðir úr sér bæði upp á við og niður, með liðandi strætum, stigum, öngstrætum, húsarústum, varðveita þeir teppi þar sem maður getur séð hið sanna form borgarinnar. Við fyrstu sýn virðist ekkert líkjast Júdossíu minna en þetta teppi, lagt samhvefum línum, sem endurtaka mótív sín eftir beinum línum og bogum, inn í þau vafnar litskrúðugar turnspírur, í endurtekningum sem maður getur fylgt eftir öllum vefnaðinum. En ef þú dokar við og fylgist með því af athygli, verðurðu sannfærður um að hver staður á teppinu svari til staðar í borginni og að allt sem er að finna í borginni se að finna í þessarri teikningu, staðsett samkvæmt þeirra réttu tengslum, sem hverfur þér sjónum sem láta truflast af erlinum af þvögunni. ALlur ruglingur í Júdossíu, ópin í ösnunum, sótblettirnir, brælan eru að augljósa í hálf-sjónarhorninu sem þú færð; en teppið sannar að til er punktur þar sem borgin sýnir sín réttu hlutföll, rúmfræðilegt skipulag innbyggt í hverju minnsta smáatriði.

Auðvelt er að týnast í Júdossíu: en þegar þú einbeitir þér við að stara á teppið þekkirðu aftur götuna sem þú leitaðir í skarlatsrauðum, indigóbláum eða fjólubláum þræði sem gengur í stórri lykkju sem færir þig að staðnum sem þú leitaðir í fjólubláu. Sérhver íbúi í Júdossíu ber óhreyfanlega skipan hennar saman við sína eigin ímynd af borginni, eigin angist, og allir geta þeir fundið falið þar í flúrinu svar, ævisögu sína, flækjur örlaganna.

Um dularfull tengsl tveggja hluta sem eru eins ólíkir og teppið og borgin yfirheyrðu þeir völvu. Annar af þessum tveimur hlutum, - var svarað, - hefur þá mynd sem guðirnir gáfu stjörnum stráðum himninum og þeim sporbaugum sem heimarnir ferðast eftir; hinn er gróf eftirmyndm eins og öll sköpun mannanna.

Æðstuprestarnir höfðu um töluvert skeið talið að samhljómandi munstur teppisins væri guðlegt handverk; með þeim skilningi túlkuðu þeir orð völvunnar, án þess að kæmi til ágreinings.

En á sama hátt gætirðu komist að andstæðri niðurstöðu: að hið sanna alheimskort væri borgin Júdossía eins og hún er, blettur sem breiðir úr sér án forms, göturnar þvers og kruss, hús sem falla hvert ofan á annað í rykskýi, eldi, öskrum í myrkrinu.