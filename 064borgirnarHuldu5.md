## Borgirnar huldu. 5

Í stað þess að segja þér frá Berenís, borg óréttlætis, sem kórónar með þríglífum, talnagrindum, metópum gíra hakkavéla sinna (starfsfólkið sem fægir, þegar það lyftir höfði yfir handriðin og velta fyrir sér fordyrinu, stigunum, yfirbyggingunum finna þeir sig enn fangelsaðri og lága í vexti), ég þyrfti að segja þér frá hinni huldu Berenís, borg réttlætis, höndlandi með heimatilbúna hluti í skuggum bakherbergja verslana eða undir stigum, reyrandi net af vírum og pípum og talíum og bullum og lóðum sem tengjast eins og klifurplanta á meðal mikilla tannhjóla (þegar þau festast segir kæft tikk frá því að nýtt og nákvæmt kerfi ríki yfir borginni); í stað þess að segja þér frá ilmandi laugum baðhúsanna þar sem við bakkana liggja hinir óréttlátu í Berenísi sem vefa af ríkri mælsku fyrirætlanir sínar og fylgjast með augum eigandans þrýstið hold ódalískanna sem böðuðu sig, ég þyrfti að segja þér hvernig hinir réttlátu, ætíð varkárir að flýja njósnir sýkófantanna og fjöldahandtökur jansitsanna, þekkja hvorn annan á talandanum, sérstaklega á því hvernig þeir bera fram kommur og sviga; á siðum sem haldast hófssamir og saklausir, forðast flókið skap og myrkt; í einfaldri en bragðmikilli eldamennskunni, sem vekur upp forna gullöld: hrísgrjóna- og sellerísúpa, soðnar baunir, steikt kúrbítsblóm.

Frá þessum upplýsingum er mögulegt að ráða mynd af Berenísi framtíðarinnar, sem mun færa þig nær því að skilja hina raunverulegu Berenísi en nokkrar fréttir frá borginni sem birtist í dag.

Þú þarft að hafa í huga það sem ég er að fara að segja þér: í fræi borgar hinna réttlátu var falið illkynja fræ; vissan og stoltið yfir að vera réttlátur - og að vera það meira en aðrir sem segjast réttlátari en þeir réttlátu - þau gerjast í biturð, fjandsamleik, hefnigirni, og náttúruleg þrá til hefnda á þeim óréttlátu er lituð af löngun að vera þar sem þeir eru og að gera það sem þeir gera.

Önnur óréttlát borg, þó frábrugðin þeirri fyrri, er því að grafa sér rúm innan í tvískinnungi Berenísar hinna réttlátu og óréttlátu.

Að því sögðu, ef ég vil ekki að tillit þitt taki afmyndaða mynd, þarf ég að draga athygli þína að innbyggðum eiginleikum þessarrar óréttlátu borgar sem spírar á laun í hinni leyndu borg réttlætis: og þetta er hin mögulega endurvakning - eins og spennandi opnun glugga - eins og dulin ást á réttlætinu, ekki enn undirorpin regluverki, fær um að setja aftur saman réttláta borg sem enn réttlátari en þá sem á undan kom áður en hún varð bingur af óréttlæti. En ef þú lítur enn innar i þetta nýja fræ réttlætis muntu uppgötva doppu sem breiðir úr sér eins og vaxandi tilhneiging til þess að framfylgja réttlæti með óréttlæti, og kannski þetta sé fræ mikillar stórborgar...

Af ræðu minni muntu hafa dregið þá ályktun að hin sanna Berenís sé framvinda í tíma af mismunandi borgum, breytilegt réttlátar og óréttlátar. En það sem ég vildi vara þig við er annað: að allar Berenísir framtíðarinnar eru þegar til staðar á þessarri stundu, til skiptis ein inni í annarri, þétt, kramdar, óaðgreinanlegar.