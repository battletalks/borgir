## Borgirnar huldu. 4

Endurteknar innrásir hrjáðu borgina Teódóru á söguöldum hennar; við hvern bældan óvin hlaut annar kraft og ógnaði afkomu íbúanna. Þegar himininn hreinsaðist af kondórum þurftu þeir að sporna við vexti snáka; útrýming köngulóa leyfði mýi að margfaldast í svart ský; sigurinn yfir termítum skyldi þá eftir undir miskunn trjáorma. Ein af annarri þurftu tegundir sem samrýmdust ekki borginni að gefast upp og þeim var útrýmt. Með að rífa burt hreistur og skeljar, slíta vængi og fjaðrir, gaf mannfólkið Teódóru sinn mannlega svip sem enn í dag er sérkenni hennar.

En fyrst, í mörg löng ár, var óvíst að lokasigurinn myndi ekki fara til síðustu tegundarinnar til þess að berjast við menn um yfirráð yfir borginni: rotturnar. Af hverri kynslóð af nagdýrum sem fólki tókst að útrýma, spratt af örfáum aflifendum grimmari afkvæmi, óviðkvæm fyrir gildrum og ónæm fyrir eitri. Á nokkrum vikum, tókst ræsum Teódóru að endurfjölga sér af hjörðum af hömlulausum rottum. Að lokum, með miklu blóðbaði, tókst banvænu og fjölhæfu mannkyninu að sigra yfirþyrmandi lífskraft óvinarins.

Borginni, stór grafreitur dýraríkisins, var lokað til dauðhreinsunar á síðustu gröfnu líkunum með sínum síðustu flóm og sýklum. Maðurinn hafði loksins komið á aftur reglu heimsins sem hann hafði sjálfur sett í uppnám: engin önnur lifandi tegund er til þess að kasta á það efa. Til þess að muna það sem hafði eitt sinn verið fána, hafði bókasafn Teódóru í geymslu í hillum sínum doðranta Buffons og Línusar.

Þessu allavega trúðu íbúar Teódóru, langt frá því að búast við því að gleymd fána væri að rísa úr dvala. Geymdar yfir löng tímabil á einangruðum felustöðum, síðan þær voru útskúfaðar af kerfi óútrýmdra tegunda, hin fánan kom aftur í ljós í kjöllurum bókasafnsins þar sem geymd voru handrit; þær komu stökkvandi út úr pípunum, lögðust að rúmstokki þeirra sofandi. Sfinxar, griffinar, kímerur, drekar, manngeitur, harpíur, einhyrningar, basiliskur slógu aftur eign sinni á borg sína.