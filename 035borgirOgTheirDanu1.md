## Borgir og þeir dánu. 1

Í Melaníu, í hvert skipti sem þú kemur inn á torgið, finnur maður sig í miðjum samræðum: montinn dátinn og sníkjudýrið koma út um hurð eina og rekast á unga slæpingja og skækjuna; eða vesalinginn föðurinn úr dyrunum gefandi síðustu ráðin til ástfanginnar dóttur sinnar og er truflaður af fíflinu þjóninum sem er að fara með orðsendingu til mangarans. Þú kemur aftur til Melaníu eftir mörg ár og finnur sama samtal halda áfram; í millitíðinni hefur sníkjudýrið dátið, mangarinn, vesalingurinn faðirinn; en montni dátinn, ástfangin dóttirin, fíflið þjónninn hafa tekið þeirra stað, í þeirra stað komnir hræsnarinn, trúnaðarmaðurinn, stjörnuspekingurinn.

Íbúafjöldi Melaníu endurnýjar sig: samtalendur deyja einn af öðrum og á meðan fæðast þeir sem taka þeirra í samræðunum, sumir í eitt hlutverk, aðrir í annað. Þegar einhver skiptir um hlutverk eða yfirgefur torgið endanlega eða tekur sín fyrstu skref inn á það, verður til keðja af breytingum, þar til öll hlutverk hafa verið gefin upp á nýtt; en á meðan gamli reiði maðurinn heldur áfram að svara fyndnu gengilbeinunni, hættir okrarinn ekki að fylgja eftir unga arfleysingjanum, hjúkkan huggar stjúpdótturina, jafnvel þó enginn þeirra haldi augunum og röddinni frá því í senunni á undan.

Stundum gerist það að einn samtalandi heldur uppi á sama tíma tveimur eða fleiri hlutverkum: harðstjóri, velgjörðarmaður, sendiboði; eða eitt hlutverk getur tvöfaldast, fjölfaldast, úthlutað til hundrað, til þúsund íbúa Melaníu: þrjú þúsund fyrir hræsnarann, þrjátíu þúsund fyrir (sá sem lifir á því að fá lánað), hundrað þúsund synir fallins konungs með litla lukku og leitast viðurkenningar.

Með líðan tímans eru hlutverkin ekki nákvæmlega eins og áður; vissulega leiða gjörðirnar sem þeir vinna af hendi í gegnum forvitnilega og óvænta atburði að einhverskonar úrlausn, sem það heldur áfram að nálgast jafnvel þegar þráðurinn virðist flækjast og hindranirnar aukast. Sá sem horfir á torgið á næstu stundarkornum heyrir hvernig í senu eftir senu breytist samtalið, jafnvel þegar líf íbúa Melaníu eru of stutt til að átta sig á því.