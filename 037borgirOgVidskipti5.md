## Borgir og viðskipti. 5

Í Esmeröldu, vatnsborg, gengur net af skurðum og net af götum sem skera hvort annað.

Til þess að fara frá einum stað til annars hefurðu alltaf val um að ferðast fótgangandi eða í bát: og fyrst stysta lína á milli tveggja punkta í Esmeröldu er ekki bein bein lína heldur sikksakk sem greinist í mismunandi flækjur, eru leiðirnar sem opnast fyrir hverjum vegfaranda ekki alltaf tvær heldur margar, og þær aukast enn frekar fyrur þeim sem skipta á milli að ferðast í bát og að ferðast á þurru landi.

Svo íbúum Esmeröldu er bjargað frá leiðindunum við að ferðast á hverjum degi eftir sömu götunum. Og það er ekki allt: net leiðanna er ekki bara á einni hæð heldur ganga þær upp og niður í stigum, göngum, bogalaga brúm, hengibrúm. Blandandi saman mismunandi leiðarbrotum, hækkuðum eða á jörðinni, getur hver íbúi notið nýrrar ferðaáætlunar á hverjum degi til þess að komast á milli sömu staðanna. Venjulegustu og rólegustu líf í Esmeröldu ganga án endurtekninga.

Undir miklum hömlum eru, hér eins og annarsstaðar, leynd líf og ævintýrarík. Kettir Esmeröldu, þjófar, leyndir elskhugar ferðast eftir hærri götum og ósamfelldari, stökkvandi frá einu þaki yfir á annað, lækka sig frá svölum yfir á svalir, fylgandi pípulögnum með fimi loftfimleikamanns. Lægra, hlaupa mýsnar í myrkri ræsisins ein á bakvið skott annarrar ásamt mönnum í svikráðum og smyglurum: þeir gægjast um holræsi og frárennsli, smjúga um smugur og skurði, draga frá einum felustað á annan ostskorpu, forboðinn varning, tunnur af byssupúðri, farandi yfir þéttni borgarinnar gataða af skúmaskotum neðanjarðarganga.

Kort af Esmeröldu þyrfti að innihalda, merkt í mislitu bleki, alla þessa stíga, fasta og fljótandi, finnanlega og falda. Erfiðara er að festa á kortið leiðir hvirflanna, sem skera loftið yfir þökunum, í langa ósýnilega fleygboga með kyrra vængi, steypandi sér að gleypa mýflugu, rísa aftur til þess að strjúka turnspíru, stjórna frá hverjum punkti leiðar sinnar í lofti hverjum punkti í borginni.