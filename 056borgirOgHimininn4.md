## Borgir og himininn. 4

Kallaðir til til þess að leggja staðla að grunni Perintíu, ákvörðuðu stjörnufræðingarnir stað og tíma eftir gangi stjarnanna, þeir skerandi línur dekumanusins og kardósins, aðra eftir gangi sólarinnar og hina eftir þeim ási sem himnarnir snúast um, þeir skiptu upp kortinu samkvæmt þeim tólf húsum stjörnumerkjanna á þann hátt að hvert musteri og hvert hverfi myndi fá rétt innflæði af viðeigandi stjörnumerki; þeir ákvörðuðu punkta í múrunum sem hlið skyldu skorin úr, sjáandi fyrir hvernig hvert myndi ramma inn tunglmyrkva næstu þúsund ára. Perintía - tryggðu þeir - myndi endurspegla samhljóm himnafestunnar; rökfræði náttúrunnar og náð guðanna sem höfðu gefið örlögum íbúanna form.

Fylgjandi af nákvæmni útreikningum stjörnufræðinganna, var Perintía reist; mismunandi fólk kom að búa í henni; fyrsta kynslóðin fædd í Perintíu tók að vaxa innan veggja hennar; og þeir náðu aldri til þess að gifta sig og eignast börn.

Á götum og torgum Perintíu í dag finnurðu kripplinga dverga, kroppinbaka, akfeita, skeggjaðar konur. En það versta sér maður ekki; öskruð kokhljóð rísa úr kjöllurum og hlöðum, þar sem fjölskyldur fela börn með þrjú höfuð eða sex fætur.

Stjörnufræðingar Perintíu standa frammi fyrir erfiðu vali: annað hvort höfðu þeir rangt fyrir sér og útreikningum þeirra tókst ekki að lýsa himnunum eða þá að þurfa að upplýsa um það að röð guðanna er nákvæmlega sú sér endurspeglast í borg skrímslanna.