## Borgir og minni. 5


Í Márilíu, er ferðalangnum boðið að heimsækja borgina og á sama tíma að skoða gömul póstkort sem sýna borgina eins og hún var: sama torg með hænu í stað strætóskýlis, hljómskáli í stað göngubrúar, tvær stúlkur með hvítar sólhlífar í stað sprengjuverksmiðju. Til þess að valda íbúunum ekki vonbrigðum verður ferðalangurinn að segjast taka borgina á póstkortinu yfir þá í nútíðinni, þó með varkárni að halda eftirsjánni yfir breytingunum innan hæfilegra marka: viðurkennandi að mikilfengleiki og hagsæld Márilíu sem líkist heimsborg, þegar hún er borin saman við gömlu, sveitalegu Márilíu, bæti ekki upp fyrir vissa glataða reisn sem maður getur þó enn notið á gömlu póstkortunum, á meðan að áður, með sveitina Márilíu fyrir augum, sá maður ekki nokkuð og maður sæi enn minna í dag, ef Márilía hefði staðið óbreytt, og stórborgin hefur þetta aðdráttarafl í ofanálag, sem í gegnum það sem hún er orðin leyfir manni að hugsa til baka með löngun eftir því sem hún var.
Gættu þín þó að segja þeim að stundum fylgi mismunandi borgir hver annarri á sömu grund og undir sama nafni, fæðast og deyja án þess að kynnast hvor annarri, án þess að geta haft samskipti hvor við aðra. Að stundum heiti íbúarnir meira að segja það sama, og talandi þeirra og jafnvel andlitsdrættirnir; en guðirnir sem búa undir nöfnunum og yfir stöðunum eru horfnir án þess að segja nokkuð og í stað þeirra eru komnir ókunnugir guðir.
