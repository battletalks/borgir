## Borgirnar fíngerðu. 2

Nú mun ég segja af borginni Senóbíu sem býr yfir eftirfarandi dásemdum: þó staðsett sé á þurri jörð stendur/trónir hún á gríðarháum stöplum, og húsin eru úr bambus og sinki, með mörgum hæðum og svölum, staðsettum í mismunandi hæð á stultum sem ganga á víxl, tengdar af stigum og hengibrúm, þökin keilulaga með útsýnispöllum, vatnstönkum, vindhönum, talíum og krönum.
Hvaða þörf eða skipun eða löngun hafði rekið stofnendur Senóbíu til að gefa borg sinni þetta form, man enginn, og þess vegna er ekki hægt að segja hvort því hafi verið fullnægt með borginni sem við sjáum í dag, kannski vaxinni lag fyrir lag frá fyrsta og nú ólæsilega skipulagi. En það sem er víst er að sá sem býr í Senóbíu er beðinn um að lýsa hvernig hann sæi fyrir sér gleðilegt líf, er alltaf borgin sem hann ímyndar sér, með sínum stultum og hengibrúm, kannski allt önnur Senóbía, blaktandi flöggum og borðum en alltaf fengin með að sameina hluta úr þessu fyrsta líkani.
Að því sögðu, er tilgangslaust að reyna að áætla að hvort Senóbía flokkist sem glaðvær borg eða óglaðvær. Það er ekki þessar tvær tegundir sem geta deilt borginni heldur aðrar tvær: sú sem heldur áfram í gegnum árin og stökkbreytingarnar að gefa löngunum form og hin þar sem langanirnar geta afmáð borgina eða afmást af henni.