## Borgir og himininn. 3

Þeir sem koma til Teklu sjá lítið af borginni í gegnum spítugirðingarnar, strigatjöld, stillasana, járnbrynjur, hengibrýr hangandi úr reipum eða haldið uppi af trönum, stiga, rafmagnsmöstur. Við spurninguna: - Af hverju hefur bygging Teklu tekið svo langan tíma? - íbúarnir hætta ekki að hífa upp sekki, láta blývíra síga, að færa upp og niður langa bursta. - Svo að eyðileggingin geti ekki hafist, - svara þeir. Og ef spurðir hvort þeir óttist að um leið og þeir verði fjarlægðir byrja borgin að molna og ganga í sundur, bæta þeir við í snatri, lágróma: Ekki bara borgin.

Ef, ósáttur við svarið, einhver leggur augað upp að rifu í girðingunni, sér hann krana sem hífir upp annan krana, stillasa utan um aðra stillasa, bita sem halda uppi öðrum bitum. - Hvaða merkingu hefur uppbygging ykkar? - spyr hann. Hver er tilgangur borgar í byggingu ef það er ekki borg? Hvar er planið sem þið fylgið, teikningarnar?

-Við sýnum þér það þegar vinnudagurinn er búinn; við getum ekki truflað núna, - svara þeir.

Vinnu líkur við sólsetur. Borgin kemur yfir byggingasvæðið. Það er stjörnubjart. - Þetta er verkefnið, - segja þeir.