## Borgir og hinir dánu. 3

Engin borg hneigist meira en Júsapía til að njóta lífsins og að flýja áhyggjur. Og til að gera stökkið frá lífi til dauða minna skyndilegt, hafa íbúarnir byggt nákvæma eftirlíkingu af borginni neðanjarðar. Líkin, þurrkuð hátt sem skilur eftir beinagrindur klæddar í gula húð, eru flutt þangað niður og halda þar áfram fyrri atvinnu. Af þessum, eru það áhyggjulausu stundirnar sem sem hafa forgang: flestir þeirra sitja við dekkuð borð, eða settir í dansstellingar eða látnir spila á trompet. En öll viðskipti og iðn Júsapíu fer þeirra lifandi er líka starfrækt neðanjarðar, eða allavega sú sem þeir lifandi hafa sinnt af meiri ánægju en ómaki: úrsmiðurinn, innan um öll stöðnuðu úrin í verslun sinni leggur skrælnað eyrað sitt upp að vanstilltri standklukku; rakari sápar með þurrum bursta kinnbein leikara á meðan hann æfir hlutverkið sitt starandi á handritið holum augntóftum; stúlka með hlæjandi höfuðkúpu mjólkar kvígu.

Vissulega vilja margir hinna lifandi önnur örlög eftir dauðann en þau sem þeim hafði þegar verið úthlutað: grafarborgin er full af ljónaveiðurum, messósóprönum, bankastjórum, fiðluleikurum, hertogynjum, fylgdarkonum, offurstum, fleiri en borg lifenda hafði nokkurntíma. Verkefnið að fylgja niður þeim látnu og koma þeim fyrir á umbeðnum stað er í höndum bræðralags hempuklæddra manna. Enginn annar hefur aðgang að Júsapíu hinna látnu og allir sem er vitað um það neðra er komið frá þeim.

Þeir segja að sama bræðralag sé til meðal hinna látnu og að það skorti aldrei að þeir rétti hjálparhönd; hinir hempuklæddu eftir dauðann halda áfram sama starfi og í hinni Júsapíu; því er trúað að sumir þeirra séu þegar látnir en haldi áfram að fara upp og niður. Hvað sem því líður, er vald þessa félags í Júsapíu þeirra lifandi mjög víðfeðmt.

Þeir segja að í hvert sinn sem þeir fara niður finna þeir eitthvað breytt í Júsapíu neðri; hinir látnu eru uppátækjasamir með sína borg; ekki svo mjög, en það eru vissulega ávextir yfirvegaðrar hugsunar, ekki skapsveiflna. Frá ári til árs, segja þeir, þekkist Júsapía hinna látnu ekki. Og þeir lifandi, til að vera ekki minni, vilja einnig gera allt sem hinir hempuklæddu segja frá. Þannig hefur Júsapía hinna lifandi tekið að herma eftir eigin neðanjarðareftirhermu.

Þeir segja að þetta sér ekki bara að byrja að gerast núna: í rauninni hafi þeir látnu sem reistu Júsapíu efri til að líkja eftir eigin borg. Þeir segja að í tvíburaborgunum tveimur sé engin leið að greina hverjir séu lifandi og hverjir dánir.