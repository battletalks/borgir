## Borgir og þeir dánu. 5

Sérhver borg, eins og Ládómía, hefur við hlið sér aðra borg þar sem íbúarnir eru kallaðir sömu nöfnum: það er Ládómía hinna dánu, kirkjugarðurinn. En sérstök gjöf Ládómíu er sú að vera, í stað þess að vera tvöföld, að vera þreföld, það er segja, það er til hin þriðja Ládómía sem er sú hinna ófæddu.

Eiginleikar tvöfaldra borga eru vel þekktir. Eftir því sem fjölgar í Ládómíu hinna lifandi og hún þenst, þeim mun meira vaxa víðátturnar af grafhýsum utan við borgarmúrana. Götur Ládómíu hinna dánu eru rétt nógu stórar til þess að leyfa kerru grafarans að komast, og margar gluggalausar byggingar snúa að henni; en leiðir gatnanna og röð heimilanna endurtekur það í sem er í Ládómíu hinna lifandi, og eins og í henni eru fjölskyldurnar alltaf í meiri þröng, í þéttum skarandi veggskotum. Á eftirmiðdegum í góðu veðri heimsækja íbúarnir lifandi þá látnu og ráða í sín eigin nöfn á eigin legsteinum: eins og borg hinna lifandi, miðlar þessi borg sögu af þreytu, reiði, ímyndun, tilfinningum; aðeins að hér hefur allt orðið nauðsynlegt, tilviljanir frádregnar, flokkað, sett í röð og reglu. Og til þess að vera viss með sig hefur Ládómía hinna lifandi þörf fyrir að leita í Ládómíu hinna dánu útskýringa á sjálfri sér, jafnvel hættandi á það að finna þar meira, eða minna: útskýringar á fleiri en einni Ládómíu, á borgum sem hefðu getað verið og voru aldrei, eða ónægar ástæður, mótsagnakenndar, villandi.

Réttilega gefur Ládómía jafn víðfeðm híbýli þeim sem enn eiga eftir að fæðast; vissulega er svæðið ekki í hlutföllum við fjölda þeirra sem má áætla óendanlegan, en fyrst svæðið er tómt, umkringt arkítektúr allan af innskotum, dældum og grópum, og getandi ætlað hvaða stærðir á þá ófæddu sem manni sýnist, maður getur hugsað þá eins stóra og mýs eða eins og silkiorma eða maura eða mauraegg, ekkert er frábitið því að ímyndast upprétt eða á grúfu í hverju útskoti eða hillum sem standa út úr veggjunum, á hverri súlu eða stalli, í röð eða á víð og dreif, djúpt sokknir í áhyggjur framtíðarlífs síns, og í þungum þönkum á sléttum marmara yfir allri Ládómíu komandi hundrað eða þúsund ára, pökkuð af fjölda klæða sem aldrei hafa sést, öllum til dæmis í eggaldinlitu barrakanefni, eða allir með kalkúnsfjaðrir í túrbönunum sínum, og þú þekkir þína eigin afkomendur og þá af fjölskyldum bandamanna þinna og óvina, lánadrottna og skuldara, sem koma og fara og halda áfram viðskiptum, fjandsamleik, brúðkaupum af ást eða hagsmunum. Hinir lifandi í Ládómíu heimsækja reglulega hús hinna ófæddu og yfirheyra þá; fótspor bergmála neðan við holar hvelfingarnar; spurningarnar myndast í hljóði: og eru alltaf spurðar um þá lifandi sjálfa, en ekki þá sem síðar munu koma; þeir hafa áhyggjur af því að skilja eftir sig merkilega minningu um sig, að því að láta smánarbletti sína gleymast; allt myndu þeir vilja fylgja þræði eftirmála gjörða sinna; en þeim mun meira sem þeir skerpa tillitið, þeim mun minna sjá þeir samfellda línu, þeir ófæddu í Ládómíu virðast punktar eins og duftkorn, frábitnir öllu fyrr og síðar.

Ládómía hinna ófæddu flytst ekki, eins sú hinna dánu, neitt öryggi til íbúa hinna lifandi Ládómíu: aðeins ótta. Í hugsunum gestanna finnast tvær leiðir opnast fyrir þeim, og maður veit ekki hvor ber með sér meiri angist: annað hvort hugsar maður sem svo að fjöldi hinna ófæddu sé miklum mun stærri en sá hinna lifandi og dánu, og þá í hverri gróf steinsins eru ósýnilegar hjarðir, þjappaðar í hliðum trektarinnar eins og í sætum leikvangs, og fyrst að með hverri kynslóð margfaldast fjöldi Ládómíu, inniheldur hver trekt hundruði annarra trekta hver með milljónum manneskja sem eru enn eftir að fæðast, teygja fram hálsinn og opna munninn til þess að kafna ekki; eða maður hugsar sér einnig að Ládómía muni hverfa, maður veit ekki hvenær, og allir íbúar hennar með henni, það er að segja að kynslóðirnar munu koma hver á eftir annarri þar til þær ná ákveðnum fjölda og þá munu þær ekki fara lengra, og þá mun Ládómía hinna dánu og hinna ófæddu eins og stundaglas sem er ekki snýst ekki við og þá mun verða síðasti íbúi Ládómíu fæðast, síðasta sandkornið falla sem nú bíður efst á sandhrúgunni.