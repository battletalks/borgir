_...Hinn mikli Khan leitaðist við að finna sig í leiknum: en núna var það tilgangur leiksins sem hvarf honum. Lok hvers leiks var sigur eða tap: en á hverju? Hvað lá raunverulega að veði? Við mát, undir fótum kóngsins, sleginn til hliðar af hönd sigurvegarans, var svartur eða hvítur reitur. Með að hluta í sundur sigurfarir sínar niður að því mikilvægasta, hafði Kublai komist að hinstu aðgerð: hinni endanlegu sigurför, sem hinn fjölbreytti fjársóður keisaradæmisins voru ekki meira en ímyndaður sýndarveruleiki, það var smættað niður í viðarborð._

_Þá mælti Marco Polo: Taflborðið þitt, herra, er lagt tveimur gerðum viðar: íbenholti og hlyn. Reiturinn sem þitt upplýsta tillit starir á var eitt sinn skorið úr lagi af bol sem óx á þurrkaári: sérðu hvernig trefjarnar raðast? Hér má sjá kvist rétt greinilega: gimstein sem reyndi að birtast einn dag snemma vors, en næturfrostið kvað það niður._

_Hinn mikli Khan þar til þá vissi ekki að að þessu marki útlendingurinn gat tjáð sig reiprennandi á tungumáli hans, en það var ekki þetta sem kom honum á óvart. - Hér er stærri hola: kannski var hún hreiður púpu; ekki trjáorms, af því að um leið og hann fæddist hefði hann haldið áfram að grafa, heldur margfætlu sem nagaði laufin og var eitt sinn valdandi því að tréð var valið til þess að verða höggvið... Þessi mörk voru greypt af útskurðarmeistara með járni svo að það myndi haldast betur við næsta reit, útstæðara..._

_Magnið af því sem mátti lesa út úr einu stykki af sléttum og tómum við þyrmdi yfir Kublai; Polo var þegar farinn að tala um íbenholtskóga, um pramma af viðarbolum sem ganga niður ár, um bryggjur, um konur í gluggum..._

IX

_Hinn mikli Khan á atlas þar sem allar borgir keisaradæmisins og nærliggjandi konungdæma voru teiknaðar, bygging fyrir byggingu, stræti fyrir stræti, með múrum, ám, brúm, höfnum, klettum. Hann veit að í reisusögum Marco Polos er ekki hægt að vænta frétta frá þessum stöðum sem hann þekkir hvort eð er vel: eins og Kambúlakk, höfuðborg Kína, þrjár ferningslaga borgir sem standa hver innan í annarri, með fjórum musterum, hver og fjórum hliðum sem opnast eftir árstíðunum; hvernig á eyjunni Jövu geisar nashyrningurinn, rásar, með sitt morðóða horn; hvernig perlum er safnað af hafsbotninum af ströndum Maabar._

_Kublai spyr Marco: - Þegar þú kemur aftir í Vestrið, muntu endurtaka við þitt fólk sömu sögur og þú segir mér? - Ég tala og tala, - segir Marco, - en sá sem hlustar heldur aðeins í þau orð sem hann á von á. Ein er lýsingin á heiminum sem þú lætur góðhjörtuðu eyra, önnur er sú sem þú lætur flakka í hóp af löndunarmönnum og gondólaræðurum á götunni við húsið mitt daginn sem ég kem aftur, enn önnur sú sem ég mun geta gefið á gamals aldri, ef ég væri gerður fangi Genóvskra sjóræningja og settur í hlekki í sama klefa og höfundi ævintýra. Sá sem stjórnar sögunni er ekki röddin: það er eyrað. - Stundum virðist mér rödd þín berast mér úr fjarska, á meðan ég er fangi stærilátrar og ólífvænlegri nútíð, þar sem öll form mannlegra samvista eru á hátindi hringrásar sinnar og það er ekki hægt að ímynda sér hvaða nýju form þau muni taka. Og ég heyri frá rödd þinni um ósýnilegar ástæður fyrir því að borgir lifi, og kannski af hverju, eftir dauða sinn, þær lifni við á nýjan leik._

_Hinn mikli Khan á atlas þar sem teikningar sýna jarðkringluna alla í einu og meginland fyrir meginland, landamæri hinstu ríkja, skipaleiðir, strandlínur, kort af virðingarverðum stórborgum og ríkulegum höfnum. Hann blaðar í gegnum kortin fyrir augum Marco Polos til þess að láta reyna á kunnáttu hans. Ferðalangurinn kannast við Konstantínópel í borginni sem ríkir yfir frá þremur ströndum löngu sundi, þröngum flóa og lokuðu hafi; hann man að Jerúsalem situr á tveimur hæðum, mishæðóttum hvor framan við aðra: hann hikar ekki við að benda á Samarkand og garða hennar._

_Fyrir aðrar borgir reiðir hann sig á lýsingar sem honum voru gefnar munnlega, eða hann giskar byggt á takmörkuðum vísbendingum: þannig Granada, regnbogalituð höll kalífanna, Lubeck snyrtileg norræn hafnarborg, Timbuktú svört af íbenholti og hvít af fílabeini, París þar sem milljónir manna koma heim á hverjum degi með brauðlengju í hendinni. Í lituðum smámyndum sýnir atlasinn byggð ból af óvenjulegum formum: vin sem falin er af broti í eyðimörkinni þar sem aðeins sést í toppa pálmatrjánna er örugglega Nefta; kastali á milli kviksynda og kúa sem á beit á sléttum söltuðum af sjávarföllunum getur aðeins minnt á San Michele; og það getur ekki verið nema Úrbínó þar sem höll í staðinn fyrir að rísa innan úr múrum borgar inniheldur borgina innan múra sinna._

_Atlasinn sýnir einnig borgir sem hvorki Marco né landafræðingar vita hvort séu til eða hvar þær eru, þó þær gæti ekki vantað á meðal forma mögulegra borga: Kúskó á hringlaga og margskiptu flatlendi sem endurspeglar fullkomna röð viðskipta hennar, græn Mexíkóborg á stöðuvatni undir stjórn Komtasúma, Novgorod með perulaga hvelfingar, Lasa með hvítt þak sem rís yfir skýjað þak heimsins. Einnig fyrir þessar sagði Marco nöfn, það skipti ekki máli hvaða, og stingur upp á leið til að komast þangað._

_Það er vitað að staðarheiti breytast eins oft og erlend tungumálin; og að til hvers staðar er hægt að komast frá öðrum stöðum, eftir ótrúlegustu vegum og leiðum, af þeim sem ríða, ferðast með kerrum, róa, fljúga._

_-Mér virðist þú þekkja betur borgir í atlasinum en þegar þú heimsækir þær í persónu, - segir keisarinn við Marco og skellir aftir bókinni._

_Og Polo: - Þegar þú ferðast áttar maður sig á því að mismunur hverfur: hver borg tekur að líkjast annarri, staðir breyta um form, röð, fjarlægðir, formlaust rykský brýst inn á löndin. Atlasinn þinn varðveitir mismuninn í heilu lagi: þetta úrval af gæðum sem eru eins og stafir í nafni._

_Hinn mikli Khan á atlas þar sem safnað hefur verið saman kortum af öllum borgum: þeim sem reisa múra sína á bjargföstum grunni, þeim sem féllu í tortímingu og voru gleyptar af sandi, þær sem eru til einn daginn en núna eru bara opnar héraholur._

_Marco flettir við síðunum; hann kannast við Jeríkó, Úr, Karþagó, hann bendir á innsiglinguna við munn Skamöndru þar sem grísk skip biðu tíu ár eftir að taka umsátursmenn aftur um borð, þar til hesturinn negldur saman af Ódysseifi var dreginn af talíum í gegnum hliðin. En talandi um Troju, það vildi svo til að hann gaf Konstantínópel sott form og sjá fyrir umsátrið sem Múhammeð myndi liggja í í langa mánuði þar til, eins klár og Ódysseifur, hann myndi láta draga skipin um nótt upp eftir straumnum, frá Bosfórus að Gyllta Horninu og komst þannig hjá Peru og Galötu. Og úr blöndunni af þessum tveimur borgum varð til sú þriðja, sem hefði getað kallast San Fransiskó, og yfir teygjast langar brýr við Gullna Hliðið og flóann og upp klífa sporvagnar upp tenntir teinar eftir götum sem allar eru í hæðum, og blómstrar sem höfuðborg Kyrrahafsins eftir árþúsund, eftir hið langa þrjátíu ára umsátur sem flytur kynþætti gulra og svartra og rauðra að blandast við eftirlifandi afkomendur hvítra í veldi víðfeðmara en hins mikla Khans._

_Atlasinn hefur þessa kosti: hann sýnir form allra borga sem þá hafa hvorki lögun né nafn. Það er borg í laginu eins og Amsterdam, hálfhringur sem snýr til norðurs, með sammiðja skurðum: prinsins, keisarans, aðalsins; það er borg í laginu eins og Jórvík, sitjandi á háum heiðum, með mörgum turnum; það er borg í laginu eins og Nýja Amsterdam einnig kölluð Nýja Jórvík, troðin af turnum úr gleri og stáli á ílangri eyju á milli tveggja áa, með götum eins og djúpir skurðir allar beinar nema Broadway._

_Listinn af lögunum er óendanlegur: þar til öll lögun hefur fundið sína borg, munu nýjar borgir koma til með að fæðast. Þar sem formin tæma fjölbreytni sína og koma í sundur, munu koma að lokum borga. Á síðustu síðum atlassins er net af línum án byrjunar og enda, borgir í lögun Los Angeles, í lögun Kyoto-Osaka, án lögunar._




















